# -*- mode: mandoku-view; -*-
#+TITLE: 翰苑群書
#+DATE: 2015-08-24 22:47:51.010364
#+PROPERTY: ID KR2l0004
#+PROPERTY: BASEEDITION WYG    
#+PROPERTY: JUAN 卷三
<pb:KR2l0004_WYG_003-1a>¶
欽定四庫全書¶
　翰苑羣書卷三　　　　　　宋　洪遵　編¶
　　韋處厚翰林學士記¶
魏晉已後典綜機密政本中書詔命辭訓皆必由焉唐¶
有天下因襲前代爰自武徳時有密命則温大雅魏徵¶
李百藥岑文本之屬視草禁中乾封則劉懿之周思茂¶
范履氷之倫秉筆便坐自此始號北門學士皆自外召¶
入未列秘書𤣥宗開廣視聴搜延俊賢始命張說陸堅¶
<pb:KR2l0004_WYG_003-1b>¶
張九齡徐安貞輩待詔翰林厥後錫以學士之稱盖由¶
徳成而上與夫數術曲藝禮有所異也逮自至徳台輔¶
伊說之命将壇出車之誥霈洽天壤之澤導揚顧命之¶
重議不及中書矣尺一旁午章奏藂至指縱命中之略¶
謀猷幃幄之祕隂隲造化嘉猷密勿制萌乎将然事搆¶
乎無形皆歸元后而播興運循名跡者莫窺其轍想風¶
彩者罔究其端誰然誰否無得而稱矣貞元中由此而¶
居輔弼者十有二焉元和中由此而膺大用者十有六¶
<pb:KR2l0004_WYG_003-2a>¶
焉近日丞相府不由内庭者斷國論宰法度雖有利器¶
長材未免缺折掉撓建中以来簡㧞尤重故必密如孔¶
光博如延州文如卿雲學如歆向器如黄顔直如史魚¶
然後得中第士之遊心處已景行於六如者而又飾之¶
以潔珪璋之行貫金石之誠雖潛聲匿迹莫能脫口漢¶
時始置尚書郎五人平天下奏議分直建禮含香握蘭¶
居錦帳食大官則今之翰林名異而實同也時論以為¶
登玉清翔紫霄豈蓬山瀛洲而足喻乎齊桓納廏人編¶
<pb:KR2l0004_WYG_003-2b>¶
棧之說以為直木傅直則曲無由至曲木傅曲則直無¶
由至後之君子戴明聖協盛時推廏人之規矩乎引賢¶
使如貫珠駢璧則瑕瑜不雜矣内給事李常暉内謁者¶
將王士玖並掌院事近乎十年與直徇公之議聆於中¶
書舍人杜元穎兵部侍郎沈傳師洎諸學士皆涉歴嵗¶
久備乎前聞者也李常暉以北閣舊記室别堵殊義非¶
貫通改於前㕔時以為便上聖紹復墜典留神太古處¶
厚與司勲郎中路隋職參侍講通籍近署紀述之事前¶
<pb:KR2l0004_WYG_003-3a>¶
託沈傳師沈公以為稱善之在已不若使其在人讓于¶
處厚固陋無以辭時皇帝統臨四海之初元也¶
　¶
　¶
　¶
　¶
　¶
　¶
<pb:KR2l0004_WYG_003-3b>¶
　¶
　¶
　¶
　¶
　¶
　¶
　¶
　翰苑羣書卷三¶
